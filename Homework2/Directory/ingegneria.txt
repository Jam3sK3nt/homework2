L'ingegneria è l'uso di principi scientifici per progettare e costruire macchine, strutture e altri oggetti o sistemi, inclusi ponti, gallerie, strade, veicoli ed edifici, ma anche beni immateriali, come ad esempio sistemi di gestione e software.

Si può riassume come la disciplina, a forte connotazione tecnico-scientifica, che ha come obiettivo l'applicazione di conoscenze e risultati propri delle scienze matematiche, fisiche e naturali per produrre sistemi e soluzioni in grado di soddisfare esigenze tecniche e materiali della società attraverso le fasi della progettazione, realizzazione e gestione degli stessi: applicando in questo senso le norme tecniche, fornisce metodologie e specifiche per la progettazione, realizzazione e gestione di un bene fisico, un prodotto o un servizio più o meno complesso, e più generalmente per lo sviluppo e il controllo di un processo industriale con un opportuno sistema. 